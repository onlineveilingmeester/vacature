# Webdevelopen bij Onlineveilingmeester.nl

Als webdeveloper bij onlineveilingmeester.nl ben je betrokken bij het ontwikkelen en onderhouden van ons veilingplatform (https://www.onlineveilingmeester.nl).

Je beschikt over goede analytische vaardigheden en je bent actief bezig met het bijhouden en verbeteren van je eigen kennis en vaardigheden. Daarnaast ben je communicatief vaardig en bekijk je zaken vanuit een gebruikersperspectief. Je kunt zowel goed zelfstandig als in een team werken. Je hebt een hoog verantwoordelijkheidsgevoel en bent in staat gestelde deadlines te halen.

## Hoe webdevelopen wij
- ondanks ons nog kleine development team gebruiken wij SCRUM om features te plannen
- we besparen werk door SaaS producten te gebruiken, zoals Algolia, Cloudfront, Mandrill, NewRelic
- Ansible om onze servers in te richten
- Github om onze code te hosten
- Bamboo bouwt onze builds (CI!)
- Steven monitort (branch-)coverage met Sonar

## Wat jij met ons gaat ontwikkelen
- onze frontend (js) refactoren. We willen knockout.js upgraden of vervangen.
- biedingen volgen elkaar razend snel op. We updaten kavels door te pollen maar we zouden hier graag push notificaties voor willen gebruiken.
- backend (Java) tests/code refactoren en verbeteren
- de beheerkant van onze website is aan vernieuwing toe, de layout hiervan moet in zijn geheel geupdate worden

## Functie eisen
- afgeronde opleiding op HBO/WO niveau (bijvoorbeeld Informatica)
- ervaring met JS en/of Java. Goed met Knockout/React = +1
- gedreven en ambitieuze persoonlijkheid
- goede communicatieve en sociale vaardigheden

## Bedrijfsprofiel

Onlineveilingmeester.nl is een jong en dynamisch bedrijf dat veilingen van roerende & onroerende goederen via internet organiseert. Wij zijn gevestigd in Groningen en actief in heel Nederland. Het bedrijf heeft in de afgelopen jaren een duidelijke positie verworven op de Nederlandse markt voor online veilingen van goederen.
We onderscheiden de volgende product/service groepen:
- Organiseren van online veilingen. De goederen zijn afkomstig uit bedrijfsovernames, bedrijfsbeÃ«indigingen, reorganisaties, overtollige voorraden, nalatenschappen, faillissementen en vrijwillige verkoop.
- Uitvoeren van taxaties.

De organisatie telt momenteel 23 vaste medewerkers. Voor het uitvoeren van logistieke werkzaamheden bij veilingen huren we afhankelijk van de bedrijfsdrukte medewerkers in.

## Dit is de perfecte werkplek voor mij!

Stuur een mail naar vacature@onlineveilingmeester.nl en we nodigen je uit voor een bakje koffie!
